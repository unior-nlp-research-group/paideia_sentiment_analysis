# Scuola Estiva sul Metodo e la Ricerca Sociale 2022
## Sentiment Analysis per le Scienze Sociali

- Maria Pia di Buono (ricercatrice presso Università degli Studi di Napoli "L'Orientale")
- Gennaro Nolano (dottorando presso Università degli studi di Napoli "L'Orientale")

La sentiment analysis consiste nell’identificare ed estrarre il sentiment di un testo con metodi computazionali di trattamento del linguaggio naturale. L’applicazione di tale analisi, infatti, consente di classificare un testo in base alla presenza o meno di un orientamento (neutrale vs. emotivamente connotato) e in base al tipo di orientamento (positivo vs. negativo) verso un argomento o un prodotto.
Moltissimi sono i campi di applicazione, dalle analisi di marketing a quelle politiche, che provano il successo di questo task.
Il corso intende dotare gli studenti degli strumenti necessari per effettuare la sentiment analysis dei dati, partendo dai concetti introduttivi fino alla valutazione e visualizzazione dei risultati.

